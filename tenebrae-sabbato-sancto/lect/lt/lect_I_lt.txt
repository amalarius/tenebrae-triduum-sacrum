Lam 3,22-30
De lamentatióne Ierémiæ\\prophétæ. 

{\sc heth}.
Misericórdiæ Dómini quia non sumus consúmpti\,: quia non defecérunt miseratiónes eius. 

{\sc heth}.
Novi dilúculo, multa est fides tua. 

{\sc heth}.
Pars mea Dóminus, dixit ánima mea\,: proptérea exspectábo eum. 

{\sc teth}.
Bonus est Dóminus sperántibus in eum, ánimæ quærénti illum. 

{\sc teth}.
Bonum est præstolári cum siléntio salutáre Dei. 

{\sc teth}.
Bonum est viro, cum portáverit iugum ab adolescéntia sua. 

{\sc iod}.
Sedébit solitárius, et tacébit\,: quia levávit super se. 

{\sc iod}.
Ponet in púlvere os suum, si forte sit spes. 

{\sc iod}.
Dabit percutiénti se maxíllam, saturábitur oppróbriis. 

Ierúsalem, Ierúsalem, convértere ad Dóminum Deum tuum. 
